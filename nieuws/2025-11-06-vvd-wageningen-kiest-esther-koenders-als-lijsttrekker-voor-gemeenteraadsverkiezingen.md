---
title: VVD Wageningen kiest Esther Koenders als lijsttrekker voor
  gemeenteraadsverkiezingen
date: 2025-11-06T10:29:14.175Z
category: aankondiging
thumbnail: /images/uploads/lijststrekker-bloemen-jelte-esther-okt2025.jpg
---
WAGENINGEN – Op woensdag 29 oktober hebben de leden van de VVD Wageningen Esther Koenders-Jollie benoemd tot lijsttrekker voor de komende gemeenteraadsverkiezingen.

Koenders, geboren in Wageningen, is inmiddels ruim zes jaar actief als gemeenteraadslid en staat bekend om haar verbindende stijl. Het bestuur is verheugd dat zij de kar wil trekken. “Met Esther als lijsttrekker hebben we iemand die mensen bij elkaar brengt en ambities weet te realiseren,” zegt Jelte Kamminga, namens het bestuur van VVD Lokaal Netwerk Vallei & Veluwe. “Haar manier van werken past bij wat wij als VVD willen: een constructieve, nuchtere en resultaatgerichte koers voor Wageningen.”

De VVD Wageningen wil met Koenders aan het roer een duidelijke koers varen: een evenwichtige lokale politiek waarin ruimte is voor realisme en daadkracht. “Met het grote linkse blok in Wageningen is het belangrijk dat er een sterk liberaal geluid blijft dat zorgt voor balans in de stad,” zegt Koenders.

De partij kijkt daarbij niet alleen naar de lokale situatie, maar ook naar het effect van de landelijke politiek op de gemeenteraadsverkiezingen. “We weten dat landelijke trends vaak meespelen in de lokale stemkeuze. Toch willen we in Wageningen laten zien dat de VVD hier echt lokaal verschil maakt. Ik ken Wageningers die landelijk links stemmen, maar lokaal bewust kiezen voor de VVD – omdat thema’s als veiligheid, bereikbaarheid en sport voor hen hier belangrijker zijn,” aldus Koenders.

A﻿ansluitend heeft Bart Rozemeijer in het fractieoverleg op 3 november ook de voorzittershamer overgedragen aan Esther Koenders. "We zullen nu de koers van de lijsttrekker varen. Ik wens Esther veel succes!" In de volgende ALV, op 3 december, zullen we de volgorde van de lijst verder vaststellen en Bart bedanken voor zijn inzet als fractievoorzitter.